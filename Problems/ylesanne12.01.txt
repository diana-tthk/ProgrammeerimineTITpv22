1. Koostage tekstifail, mis sisaldab täisarve 
erinevatel ridadel. 

Kirjutage programm, 
mis loeb antud failist ükshaaval arve 
ning kuvab iga arvu kohta ekraanile info, 
kas tegemist oli paaris või paaritu arvuga.

2. Olgu meil vaja transportida teatud arv inimesi 
bussidega, milles on teatud arv kohti. 
Mitu bussi on vaja selleks, et kõik inimesed 
kohale saaksid ja mitu inimest on viimases bussis 
(eeldusel, et eelmised on kõik täiesti täis)? 
Kirjutage programm, mis küsib inimeste arvu 
ja busside suuruse ning lahendab seejärel 
selle ülesande.

Testige oma programmi muuhulgas järgmiste algandmetega:

    inimeste arv: 60, kohtade arv: 40
    inimeste arv: 80, kohtade arv: 40
    inimeste arv: 20, kohtade arv: 40
    inimeste arv: 40, kohtade arv: 40
